v«. 14⁴ EPISTOLARUM Ι. vii. 97

Non, quo more pyris vesci Calaber jubet hospes,
Tu me fecisti locupletem. Vescere sodes.

Jam satis est. At tu quantumvis tolle. Benigne·
Non invisa feres pueris munuscula parvis.

Tam teneor dono, quam si dimittar onustus.

Ut libet: haec porcis hodie comedenda relinques.
Prodigus et stultus donat, quae spernit et odit ε
Haec seges ingratos tulit, et feret omnibus annis.
Vir bonus et sapiens dignis ait esse paratus;
Nec tamen ignorat quid distent aera lupinis.
Dignum praestabo·me etiam pro laude merentis.
Quod si me noles usquam discedere, reddes
Forte latus, nigros angusta fronte capillos;
Reddes dulce loqui; reddes ridere decorum, et
Inter vina fugam Cinarae moerere protervae.
Forte per angustam tenuis nitedula rimam
Repserat in cumeram frumenti; pastaque rursus
Ire foras pleno tendebat corpore frustra

Cui mustela procul, Si vis, ait, effugere istinc,
Macra cavum repetes arctum, quem macra subisti·
Hac ego si compellor imagine, cuncta resigno ε
Nec somnum plebis laudo satur altilium, nec
Otia divitiis Arabum liberrima muto.

Saepe verecundum laudasti3 Rexque Paterque
Audisti coram, nec verbo parcius absens.
Inspice, si possum donata reponere laetus.
Haud male Telemachus, proles patientis Ulixi:
Non est aptus equis Ithace locus, ut neque planis

Porrectus spatiis, neque multae prodigus herbaes
Tou. 11. Ν

