v. 1., EPISTOLARUM L xvi. 111

EPIST. XVI.

An QUINCTIUM.

Nn perconteris, fundus meus, optimi Quincti,
Arvo pascat herum, an baccis opulentet olivae,
Pomisne‚ an pratis, an amicta vitibus ulmo ;
Scribetur tibi forma loquaciter, et situs agri.
Continui montes, ni dissocientur opaca

Valle ; sed ut veniens dextrum latus adspiciat Sol,
Laevum decedens curru fugiente vaporet.
Temperiem laudes. Quid, si rubicunda benigni
Coma vepres et pruna ferunt ? si quercuS, et ilex
Multa fruge pecus, multa dominum juvat umbra?
· Dicas adductum propius frondere Tarentum.
Fons etiam rivo dare nomen idoneus, ut nec
Frigidior Thtacam nec purior ambiat Hebrus,
Infit-mo capiti fluit utilis, utilis alvo.-

Hae latebrae dulces, etiam, si credis, amoenae,
Incolumem tibi me praestant Septembribus horis.
Tu recte vivis, si curas esse quod audis:
Jactamus jampridem omnis te Roma beatum.
Sed vereor, ne cui de te plus quam tibi credam
Neve putes alium sapiente bonoque beatum ς
Neu, si te populus sanum recteque valentem
Dictitet, occultam febrem sub tempus edendi
Dissimules, donec manibus tremor incidat unctis.

