98 EPISTOLARUM Ι. vii. v.43.

Atride, magis apta tibi, tua dona relinquam.
Parvum parva decent: mihi jam non regia Roma,
Sed vacuum Tibur placet, aut imbelle Tarentum.
Strenuus, et fortis, causisque, Philippus, agendis
Clarus, ab officiis octavam circiter horam

Dum redit, atque foro nimium distare Carinas,
Jam grandis natu, queritur, conspexit, ut aiunt,
Adrasum quendam, vacua tonsoris in umbra,
Cultello proprios purgantem leniter ungues.
Demetri, (puer hic non laeve jussa Philippi
Accipiebat) abi, quaere,et refer, unde domo, quis,
Cujus fortunae, quo sit patre, quove patrono.
It, redit, et narrat, Vulteium nomine Menam,
Praeconem, tenui censu, sine crimine notum;
Et properare loco, et cessare, et quaerere, et uti,
Gaudentem parvisque sodalibus, et lare certo,
Et ludis, et, post decisa negotia, Campo.
Scitari libet ex ipso, quodcunque refers: dic
Ad coenam veniat. Non sane credere Maena:
Mirari secum tacitus. Quid multa? Benigne,
Respondet. Neget ille mihi? Negat improbm, et te
Negligit, aut horret. Vulteium mane Philippus,
Vilia vendentem ,tunicato scruta popello,
Occupat, et salvere jubet prior. Ille Philippo
Excusare laborem, et mercenaria vincla,

Quod non mane domum venisset; denique quod
Providisset eum. Sic ignovisse putato [non
Me tibi, si coenas hodie mecum. Ut libet. Ergo
Post nonam venies: nunc i, rem strenuus auge.

