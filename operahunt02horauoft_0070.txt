6⁴0 SERMONUM ΙΙ. iii. v. 286.

Exciperet dominus, cum venderet. Hoc quoque
vulgus

Chrysippus ponit fecunda in gente Meneni.

Jupiter, ingentes qui das adimisque dolores,

Mater ait pueri menses Jam quinque cubantis,

Frigida si puerum quartana reliquerit, illo

‘Mane die, quo tu indicis jejunia, nudus

In Tiberi stabit. Casus medicusve levarit

Aegrum ex praecipiti ; mater delira necabit

In gelida fixum ripa, febrimque reducet.

Quone malo mentem concussa? timore deorum.

Haec mihi Stertinius, sapientum octavus, amico ,

Arma dedit, posthac ne compellarer inultus.

Dixerit insanum qui me, totidem audiete atque

Respicere ignoto discet pendentia tergo.

Stoice, post damnum sic vendas omnia pluris,
Quam me stultitiam, quoniam non est genus unum,
Insanire putas? ego nam videor mihi sanus.
Quid? caput abscissum manibus cum portat Aga-

Gnati infelicis, sibi tum furiosa videtur? [ve -

Stultum me fateor, liceat concedere veris, [me
Atque etiam insanum: tantum hoc edissere, quo
Aegrotare putes animi vitio. Accipe: primum
Aedificas ; hoc est, longos imitaris, ab imo

Ad summum totus moduli bipedalis, et idem,
Corpore majorem, rides Turbonis in armis
Spiritum et incessum: qui ridiculus minus illo?
An,quodcunque facit Maecenas,te quoque verum
Tanto dissimilem, et tanto certare minorem? [εις

