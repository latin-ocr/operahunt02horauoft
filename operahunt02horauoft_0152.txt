142 EPISTOLARUM ΙΙ. ii. v· 181.

Argentum, vestes Gaetulo murice tinctas,

Sunt qui non habeant ; est qui non curat habere.
Cur alter fratrum cessare, et ludere, et ungui
Praeferat Herodis palmetis pinguibus; alter,
Dives et importunuS, ad umbram lucis ab ortu,
silvestrem flammis et ferro mitiget agrum;

Scit Genius, natale comes qui temperat astrum,
Naturae deus humanae, mortalis in unum-
quodque caput, vultu mutabilis, albus et ater.
Utar, et ex modico, quantum res poscet, acervo
Tollan13 nec metuam, quid de me judicet heres,
Quod non plura datis invenerit: et tamen idem
. Scire volam, quantum simplex hilarisque nepoti
Discrepet‚ et quantum discordet parcus avaro.
Distat enim, spargas tua prodigus, an neque sum-

tum

Invitus facias, nec plura parare labores;

Ac potius, puer ut festis Quinquatribus olim,
Exiguo gratoque fruaris tempore raptim.
Pauperies immunda procul procul absit. Ego, u-

trum

Nave ferar magna an parva, ferar unus et idem.
Non agimur tumidis velis Aquilone.secundo;
Non tamen adversis aetatem ducimus Austris ε
Viribus, ingenio, specie, virtute, loco, re,
Extremi primorum, extremis usque priores.

Non es avarus: abi. Quid? cetera jam simul isto
Cum vitio fugere? caret tibi pectus inani .
Ambitione? caret. mortis formidine, et ira?

