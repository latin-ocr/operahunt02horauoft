v. 1. SERMONUM 11. vi. 69

SATIRA vl.

Hoc erat in votis ε modus agri non ita magnus,

Hortus ubi, et tecto vicinus jugis aquae fons,

Et paullum silvae super his foret. Auctius atque

Di melius fecere: bene est: nihil amplius oro,

Maia nate, nisi ut propria haec mihi munera faxis..

Si neque majorem feci ratione mala rem,

Nec sum facturus vitio culpave minorem ε

Si veneror stultus nihil horum ; Ο si angulus ille

Proximus accedat, qui nunc denormat agellum!

Ο si urnam argenti fors quae mihi monstret! ut ini,

Tbesauro invento qui mercenarius agrum

Illum ipsum mercatus aravit, dives amico

Hercule—Si quod adest, gratum juvat, hac prece
te oro;

Pingue pecus domino facias, et cetera praeter

Ingenium ; utque soles custos mihi maximus adsis.

Ergo ubi me in montes et in arcem ex urbe re-
movi,

Quid prius illustrem Satiris Musaque pedestri?

Nec mala me ambitio perdit, nec plumbeus Aus-
ter,

Autumnusque gravis, Libitinae quaestus acerbae.

¹ Matutine pater, seu Jane libentius audis,

Unde homines operum primos vitaeque labores

Instituunt‚ (sic dis placitum) tu carminis esto

Principium. Romae sponsorem me rapis: Eia,

Ne prior officio quisquam respondeat, urgue.
ΤοΜ. 11. 1 3

