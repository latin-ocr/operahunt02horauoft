v. 97. EPISTOLARUM 11. ii. 189

Caedimur, et totidem plagis consumimus hostem,
Lento Samnites ad lumina prims duello.
Discedo Alcaeus puncto illius : ille meo quis ἓ
Quis, nisi Callimachus? si plus apposcere visus,
Fit Mimnermus, et optivo cognomine crescit.
Multa sero, ut placem genus irritabile vatum, q
Cum scribo, et supplex populi suffragia capto ε
Idem, finitis studiis et mente recepta,

Obturem patulas impune legentibus aures-
Ridentur, mala qui componunt carmina: verum
Gaudent scribentes, et se venerantur, et ultro,
Si taceas, laudant, quidquid scripsere, beati.
At, qui legitimum cupiet fecisse poema,

Cum tabulis animum censoris sumet honesti;
Audebit, quaecunque parum splendoris habebunt,
Et sine pondere erunt, et honore indigna ferentur,

' Verba movere loco ; quamvis invita recedant,

Et versentur adhuc intra penetralia Vestae.
Obscuram diu populo bonus eruet, atque
Proferet 1n lucem speciosa vocabula rerum,
Quae, priscis memorata Catonibus atque Cethegis,
Nunc situs informis premit, et deserta vetustas.
Adsciscet nova, quae genitor produxerit usus.
Vehemens, et liquidus, puroque simillimus amni,-
Fundet opes, Latiumque beabit divite lingua.
Luxuriantia compescet; nimis aspera sano
Levabit cultu; virtute carentia tollet:
Ludentis speciem dabit, et torquebitur, ut qui
Nunc Satyrum, nunc agrestem Cyclopa, movetur·
Tom. 11. S 2

