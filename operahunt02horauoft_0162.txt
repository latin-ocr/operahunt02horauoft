152 Ans POETICA. ἐν. 186.

Aut humana palam coquat exta nefarius Atreus:
Aut in avem Progne vertatur, Cadmus in anguem.
Quodcunque ostendis mihi sic, incredulus odi.
Neve minor neu sit quinto productior actu
Fabula, quae posci vult, et spectata reponi:
Nec deus intersit, nisi dignus vindice nodus
Inciderit: nec quarta loqui persona laboret.
Actoris partes chorus, officiumque virile,
Defendat‚ neu quid medios intercinat actus,
Quod non proposito conducat et haereat apte.
Ille bonis faveatque, et consilietur amice;

Et regat iratos, et amet pacare tumentes:

Ille dapes laudet mensae brevis: ille salubrem

J ustitiam, legesque, et apertis otia portis:

Ille tegat commissa; deosque precetur et oret.
Utredeat miseris abeat Fortuna superbis.

Tibia non, ut nunc, orichalco vincta, tubaeque
Aemula, sed tenuis simplexque, foramine pauco,
Adspirate et adesse choris erat utilis, atque
Nondum spissa nimis complere sedilia flatu ς
Quo sane populus numerabilis, utpote parvus

Et frugi castusque verecundusque, coibat.
Postquam coepit agros extendere victor, eturbem
Latior amplecti murus, vinoque diurno

⁵ Placari Genius festis impune diebus: “

Accessit numerisque modisque licentia maj0r:
Indoctus quid enim saperet, liberque laborum,
Rusticus urbano confusus, turpis honesto?

Sic priscae motumque et luxuriem addidit arti

