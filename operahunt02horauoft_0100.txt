90 EPISTOLARUM Ι. ii. v. 68.

Pectore verba, puer; nunc te melioribus offen
Quo semel est imbuta recens, servabit odorem
Testa diu. Quod si cessas, aut strenuus anteis,
Nec tardum opperior, nec praecedentibus insto.

EPIST. 111.

A D JULIUM FLORUM.

J um Flore, quibus terrarum militet oris

Claudius, Augusti privignus, scire laboro.

Thracane vos, Hebrusque, nivali compede vinctus,

An freta vicinas inter currentia turres,

An pingues Asiae campi collesque morantur? ⁴

Quid studiosa cohors operum struit? hoc quoque
curo.

Quis sibi res gestas Augusti scribere sumit?

Bella quis et paces longum. diffundit in aevum?

Quid Titius, Romana brevi venturus in ora?

Pindarici fontis qui non expalluit haustus,

Fastidire lacus 'et rivos ausus apertos.

Ut valet? ut meminit nostri? fidibusne Latinis

Thebanos aptare modos studet, auspice musa ἒ

An tragica desaevit et ampullatur in arte?

Quid mihi Celsus agit? monitus, multumque mo·
nendus',

Privatas ut quaerat opes, et tangere vitet

Scripta, Palatinus quaecunque recepit Apollo ;

