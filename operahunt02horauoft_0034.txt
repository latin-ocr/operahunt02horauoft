524 SERMONUM 1. v. v. 78.

Ostentare mihi, quos torret Atabulus; et quos
Nunquam erepsemus, nisi nos vicina Trivici
Villa recepisset, lacrimoso non sine fumo,
Udos cum foliis ramos urente camino.
Hic ego mendacem stultissimus usque puellam
Ad mediam noctem exspecto : somnus tamen au-
Intentum Veneri: tum immundo somnia visu [fert
Nocturnam vestem maculant, ventremque su-
* pinum. ’ ’
Quatuor hinc rapimur viginti et millia rhediS,
Mansuri oppidulo, quod vei-su dicere non est,
Signis perfacile est: venit vilissima rerum
Hic'aqua : sed panis longe pulcherrimus, ultra
Callidus ut soleat humeris portare viator3
Nam Canusi lapidosus, aquae non ditior urna:
Qui locus a forti Diomede est conditus olim.·
Flentibus hic Varius disceditmoestus amicis.
Inde Rubos sessi pervenimus, utpote longum
Carpentes iter, et factum corruptIus imbri.
Postera tempestas melior, via pejor, adusque
Bari moenia piscosi. Dehinc Gnatia, lymphis
Iratis exstructa, dedit risusque jocosque,
Dum flamma sine tura liquescere limine sacro
Persuadere cupit. Credat Judaeus Apella ;v
Non ego: namque deos didici securum agere ae-
Nec, si quid miri faciat Natura, deos id [vum3
Tristes ex alto coeli demittere tecto.
Brundisium longae finis chartaeque viaeque. ’

