6 SERMONUM 1. ii. -v·5.

Dicatur, metuens, inopi dare nolit amico,

Frigus quo duramque famem depellere possit.
Hunc si perconteris, avi cur atque parentis
Pmeclaram ingrata stringat malus ingluvie rem,
Omnia conductis coemens obsonia nummis;
Sordidus atque animi quod parvi nolit haberi,
Respondet. Laudatur ab his, culpatur ab illis.
fufidius vappae famam timet ac nebulonis,

Dives agris, dives positis in fenore nummis.
Quinas hic capiti mercedes exsecat3 atque,
Quanto perditior quisque est, tanto acrius urguet:
Nomina sectatur, modo sumta veste virili,

Sub patribus duris, tironum. Maxime, quis non,
Jupiter! exclamat, simul atque audivit? At in se
Pro quaestu sumtum facit hic. Vix credere possis,
Quam sibi non sit amicus: ita ut pater ille, Terenti
Fabula quem miserum nato vixisse fugato
Inducit, non se pejus cruciaverit atque hic.

Si quis nunc quaerat, Quo res haec pertinet? illuc;
Dum vitant stulti vitia, in contraria currunt.
Malchinus tunicis demissis ambulat; est qui
Inguen ad obscenum subductis usque facetus:
Pastillos Rufillus olet, Gorgonius hircum.

Nil medium est. Sunt qui nolint tetigisse,nisi illas,
Quarum subsuta talos tegat instita veste ε

Contra alius nullam, nisi olenti in fornice stantem.
Quidam notus homo cum exiret fornice; Macte
Virtute esto, inquit sententia dia Catonis:

Nam, simul ac venas inflavit tetra libido,

