2 SERMONUM Ι. i. v. 15.

Quo rem deducam. Si quis deus, En ego, dicat,
Jam faciam quod vultis ε eris tu, qui modo miles,
Mercator 3 tu, consultus modo, rusticus ι hinc νοε,
Vos hinc mutatis discedite partibus z eia!

Quid statis ?—nolint: atqui licet esse beatis. ⁵
Quid causae est, merito quin illis Jupiter ambas
Iratus buccas inflet, neque se fore posthac

Tam facilem dicat, votis ut praebeat aurem?
Praeterea, ne sic, ut qui jocularia, ridens
Percurram ; (quamquam ridentem dicere verum
Quid vetat? ut pueris olim dant crustula blandi<
Doctores, elementa velint ut discere prima ε
Sed tamen amoto quaeramus seria ludo)

Ille gravem duro terram qui vertit aratro,
Perfidus hic caupo, miles, nautaeque, per omne
Audaces mare qui currunt, hac mente laborem
Sese ferre, senes ut in otia tuta recedant,
Aiunt, cum sibi sint congesta cibaria: sicut
Parvula, nam exemplo est, magni formica Laboris

Ore trahit quodcunque potest, atque addit acervo
Quem struit, haud ignara ac non incauta futuri.

Quae, simul inversum contristat Aquarius annum,
Non usquam prorepit, et illis utitur ante
Quaesitis sapiens3 cum te neque fervidus aestus
Demoveat lucro, neque hiems, ignis, mare,ferrum,
Nil obstet tibi, dum ne sit te ditior alter.
Quid juvat immensum te argenti pondus et auri
Furtim defossa timidum deponere terra?
Quod, si comminuas, vilem redigatur ad assem.

