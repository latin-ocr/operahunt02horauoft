148 Ans POETICA. veis(

Res gestae regumque ducumque et tristia bella
Quo scribi possent numero, monstravit Homerus.
Versibus impariter junctis queremonia primurm
Post etiam inclusa est voti sententia compos ι
Quis tamen exiguos elegos emiserit auctor,
Grammatici certant, et adhuc sub judice lis est.
Archilochum proprio rabies armavit iambo: “ -
Hunc socci cepere pedem, grandesque cothurni,
Alternis aptum sermonibus, et populares
Vincentem strepitus, et natum rebus agendis,
Musa dedit fidibus divos, puerosque deorum,

Et pugilem victorem,et equum certamine primum,
Et juvenum curas, et libera vina, referre.
Descriptas servare vices, operumque colores,
Cur ego, si nequeo ignoroq‘ue, poeta salutar?
Cur nescire, pudens prave, quam discere, malo?
Versibus exponi tragicis res comIca non vult:
Indignatur item privatis ac prope socco

Dignis carminibus narrari coena Tthestae.
Singula quaeque locum teneant sortita decentem.
Interdum tamen et vocem Comoedia tollit,
Iratusque Chremes tumido delitigat ore.

Et tragicus plerumque dolet sermone pedestri ε
Telephus et Ijeleus„ cum pauper et exsul uterque,
Projicit ampullas et sesquipedalia verba,

Si curat cor spectantis tetigisse querela.

Non satis est pulchra esse poemat& dulcia sunto
Et quocunque volent, animum auditoris agunto.
Ut ridentibus arrident, ita flentibus adflent,

