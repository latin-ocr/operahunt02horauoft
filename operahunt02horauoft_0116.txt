106 EPISTOLARUM 1. xii. v. 21.

Verum, seu pisces seu porrum et caepe trucidas,
Utere Pompeio Grospho ; et, si quid petet ultro,
Defer: nil Grosphus nisi verum orabit et aequum.
Vilis amicorum est annona, bonis ubi quid deest.
Ne tamen ignoreS‚ quo sit Romana loco res;
Cantaber Agrippae, Claudi virtute Neronis
Armenius cecidit: jus imperiumque Phraates
Caesaris accepit, genibus minor: aurea fruges
Italiae pleno defudit Copia cornu.

EPIST. XIII.

AD VINIUM ASELLAM.

U'r proficiscentem docui te saepe diuque, -
Augusto reddes signata volumina, Vini,

Si validus, si laetus erit, si denique poscet:
Ne studio nostri pecces, odiumque libellis
Sedulus importes opera vehemente minister.

Si te forte meae gravis uret sarcina chartae,
Abjicito potius, quam, quo perferre juberis,
Clitellas ferus impingaS, Asinaeque paternum ⁴
Cognomen vertas in risum, et fabula fias.
Viribus uteris per clivos, flumina, lamae.
Victor propositi simul ac perveneris illuc,

Sic positum servabis onus ; ne forte sub ala

F asciculum portes librorum', ut rusticus agnuam
Ut vinosa glomus furtivae Pyrrhia lanae ;

