96 EPISTOLARUM I. vi. ν.69.

Differtum transire forum populumque jubebam
Unus ut e multis, populo spectante, referret
Emtum mulus aprum: crudi tumidique lavemur,
Quid deceat, quid non, obliti; Caerite cera
Digni ; remigium vitiosum Ithacensis Ulixi,

Cui potior patria fuit interdicta voluptas.

Si, Mimnermus uti censet, sine amore Jocisque
Nil est jucundum ; vivas in amore jocisque.
Vive, vale. Si quid novisti rectius istis, ·
Candidus imperti; si nnn, his utere mecum.

EPIST. VII.

AD MAECENATEM.

Qmmmz dies tibi pollicitus me rure futurum,
Sextilem totum mendax desideror: atqui.

Si me vivere vis sanum recteque valentem, -
Quam mihi das aegro, dabis aegrotare tinienti,
Maecenas, veniam3 dum ficus prima, calorque ἣ
Designatorem decorat lictoribus atris;

Dum pueris omnis pater, et ‘matercula pallet J
Officiosaque sedulitas, et opella forensis
Adducit febres, et testamenta resignat.

Quod si bruma nives Albanis illinet agris,

Ad mare descendet vates tuus„ et sibi parcet,
Contractusque leget: te, dulcis amice, reviset
Cum Zephyris, si concedes, et hirundine primae

