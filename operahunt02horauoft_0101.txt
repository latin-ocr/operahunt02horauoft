v. 18. EPISTOLARUM 1. iii. 91.

Ne, si forte suas repetitum venerit olim
Grex-avium plumas, moveat cornicula risum
Furtivis nudata coloribus. Ipse quid audes?
Quae circumvolitas agilis thyma? non tibi parvum
Ingenium, non incultum est et turpiter hirtum.
Seu linguam causis acuis, seu civica jura
Respondete paras, seu condis amabile carmen,
Prima feres hederae victricis praemia. Quod si
Frigida curarum fomenta relinquere posses,

Quo te coelestis sapientia duceret, ires.

Hoc opus‚hoc studium parvi properemus et ampli,'
Si patriae volumus, si nobis, vivere cari.

Debes hoc etiam rescribere, si tibi curae,
Quantae conveniat, Munatius; an male sarta
Gratia nequicquam coit, et rescinditur; ac vos
Seu calidus sanguis, seu rerum inscitia vexat,
Indomita cervice feros. Ubicumque locorum
vivitis, indigni fraternum rumpere foedus,
Pascitur in vestrum reditum votiva juvenca.

EPIST. IV.

AD ALBIUM TIBULLUM.

Anu, nostrorum sermonum candide judex,
Quid nunc te dicam facere in regione Pedana?
Scribere, quod Cassi Parmensis opuscula vincat?
An tacitum silvas inter reptare salubres,
Curmtem quidquid dignum sapiente bonoque est?

