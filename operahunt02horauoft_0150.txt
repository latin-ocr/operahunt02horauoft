140 EPISTOLARUM 11. ii. v. 1262·

Praetulerim scriptor delirus inersque videri,
Dum mea delectent mala me, vel denique fallant,
Quam sapere et ringi. Fuit haud ignobilis Argis,
Qui se credebat miros audire tragoedos,

In vacuo laetus sessor plausorque theatro;
Cetera qui vitae servaret munia recto

More; bonus sane vicinus, amabilis hospes,
Comis in uxorem, posset qui ignoscere servis,
Et signo laeso non insanire lagenae:

Posset qui rupem et puteum vitare patentem.
Hic, ubi, cognatorum opibus curisque refectus,-
Expulit elleboro morbum bilemque meraco,

Et redit ad sese : Pol me occidistis, amici, · ’
Non servastis, ait, cni sic extorta voluptas,

Et demtus per vim mentis gratissimus error.
Nimirum sapere est abjectis utile nugis,

Et tempestivum pueris concedere ludum ;

Ac non verba sequi fidibus modulanda Latini&
Sed verae numerosque modosque ediscere vitae.-
Quocirca mecum loquor haec, tacitusque recor-
Si tibi nulla sitim finiret copia lymphae, [dor ι-
Narrares medicis :'quod‚ quanto plura parasti,
Tanto plura cupis, nulline faterier audes?

Si vulnus tibi monstrata radice, vel herba,

Non fieret levius ; fugeres radice, vel herba,
Proficiente nihil, eurarier: audieras, cui

Rem di donarent, illi decedere'pravam
stultitiam et, cum sis nihilo sapientior, ex quo³
Plenior es, tamen uteris monitoribus isdem ἓ-

