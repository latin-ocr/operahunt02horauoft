Q· HORATII FLACC'I

ARS POETICA.'

————-

EPISTOLA An PISONES.

HUMANO capiti cervicem pictor equinam

J ungere si velit, et varias inducere plumas
Undique collatis membris, ut turpiter atrum
Desinat in piscem mulier formosa superne;
Spectatum admissi risum teneatis, amici? P
Credite, Pisones, isti tabulae fore librum
Per-similem, cujus, velut aegri somnia, vanae
Fingentur species ; ut nec pes, nec caput uni
'Reddatur formae. Pictoribus atque poe‘tis
Quidlibet audendi semper fuit aequa potestas,
Scimus, et hanc veniam petimusque damusque vi-

cissim ι

Sed non ut placidis coe'ant immitia; non ut
Serpentes avibus geminentur, tigribus agni.
Inceptis gravibus plerumque, et magna professi&
Purpureus, late qui splendeat, unus et alter
Assuitur pannus; cum lucus et ara Dianae,

· To u. 11. T

