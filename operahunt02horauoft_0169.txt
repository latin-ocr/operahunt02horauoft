v. 381. ARS POETICA. 159

l Ne spissae risum tollant impune coronacz
Qui nescit, versus tamen audet fingere t Quidni?
Liber et ingenuus, praesertim census equestrem
Summam nummorum, vitioque remotus ab omni.
Tu nihil invita dices faciesve Minerva;
ld tibi judicium est, ea mens. Si quid tamen olim
Scripseris, in Maeci descendat judicis aures,
Et patris, et nostras, nonumque prematur in an·
Membranis intus positis: delere licebit, [num,
Quod non edideris; nescit vox missa reverti.
Silvestres homines sacer interpresque deorum
‘Caedibus et victu foedo deterruit Orpheus ;
Dictus ob hoc lenire tigres, rabidosque leones.
Dictus et Amphion, Thebanae conditor arcis,
Saxa movere sono testudinis, et prece blanda
Ducere quo vellet. Fuit haec sapientia quondam
Publica privatis secernere, sacra profanis ;
Concubitu prohibere vago, dare jura maritis,
Oppida moliri, leges incidere ligno.
Sic honor et nomen divinis vatibus atque
Carminibus venit. Post hos insignis Homerus,
Tyrtaeusque mares animos in Martia bella
Versibus exacuit3 dictae per carmina sortes ς
Et vitae monstrata via est, et gratia regum
Pieriis tentata modis ; ludusque repertus, -
Et longorum operum finis: ne forte pudori
Sit tibi Musa lyrae sollers, et cantor Apollo
Natura fieret laudabile carmen, an arte,
Quaesitum est. Ego nec studium sine divite vena,

